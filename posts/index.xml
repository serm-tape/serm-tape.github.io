<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Archives on Serm's blog</title><link>https://blog.sermtape.com/posts/</link><description>Recent content in Archives on Serm's blog</description><generator>Hugo -- gohugo.io</generator><lastBuildDate>Sun, 01 Aug 2021 11:11:11 +0100</lastBuildDate><atom:link href="https://blog.sermtape.com/posts/index.xml" rel="self" type="application/rss+xml"/><item><title>ม็อด The sims 4</title><link>https://blog.sermtape.com/posts/thesims4/01-sims4-modding/</link><pubDate>Fri, 17 Jun 2022 23:00:00 +0000</pubDate><guid>https://blog.sermtape.com/posts/thesims4/01-sims4-modding/</guid><description>ม็อด The sims 4 เนื่องจากว่าได้รับงานทำม็อดเกม The sims 4 เลยเขียนจดบันทึกเผื่อไว้ เผื่อมีคนได้งานคล้ายๆกัน จะพอช่วยได้บ้าง
เครื่องมือ Sims4Studio โปรแกรมหลักที่ใช้อ่าน Tuning และ สร้าง package Blender 2.7.0 โปรแกรมสำหรับทำ 3D ฟรี PyCharm community IDE สำหรับคอมไพล์ Python TDESC เว็บอ่าน/ช่วยสร้าง Tuning file หลักการทำงาน ตัวเกมเดอะซิมส์4 จะอ่านไฟล์ม็อด .package ได้จาก directory C:\Users\&amp;lt;username&amp;gt;\Documents\Electronic Art\The sims 4\Mod แล้วนำไปใช้ในเกม ซึ่งถ้าเราติดตั้งได้ถูกต้องตอนเริ่มเกมเราจะได้รับหน้าต่างป๊อปอัพลิสของม็อดที่เกมจะโหลดมาใช้ ถ้าไม่มีต้องเช็คออปชั่นก่อนว่าเราเปิดใช้ม็อดหรือยัง การปรับแต่งทุกอย่างที่เราทำใน Sims4Studio จะทำผ่าน tuning ไฟล์ในฟอร์แมท XML
Tuning File คุณสมบัติของ GameObject ใน TS4 จะถูกกำหนดด้วย Tuning file ซึ่งในด้านต่างๆก็จะถูกกำหนดด้วย Tuning แต่ละประเภทที่แตกต่างกันออกไป จะบอกว่าเป็นคนละคลาสย่อยก็ได้ เช่น Object Definition, Interaction, Object tuning แล้วเราก็แนบคุณสมบัติใหม่ๆเพิ่มเข้าไปใน Tuning ได้เลย หรือจะใช้ของเดิมแต่ปรับแค่ค่าบางอย่างก็ได้</description></item><item><title>ฝึกงาน/จบใหม่ โปรแกรมเมอร์สัมภาษณ์อะไรกัน</title><link>https://blog.sermtape.com/posts/coding-interview-entry/</link><pubDate>Fri, 05 Nov 2021 00:15:00 +0700</pubDate><guid>https://blog.sermtape.com/posts/coding-interview-entry/</guid><description>ช่วงนี้ได้สัมภาษณ์บ่อยๆ พอดีว่าพักหลังๆ มานี้ เริ่มโดนไล่ไปช่วยสัมภาษณ์งาน ก็เลยได้มีโอกาสถามคนอื่นๆ ว่าเวลาเค้าสัมภาษณ์นี้ มองหาอะไรในตัวแคนดิเดทกัน ขอพูดถึงระดับเด็กจบใหม่กับเด็กฝึกงานก่อน ถ้ามีโอกาสได้สัมภาษณ์ซีเหนี่ยจะเอามาเล่าเพิ่มเติมวันหลังนะครับ ในส่วนนี้ผมจะเล่าถึงเฉพาะส่วนของ technical interview เท่านั้น เนื่องจากตัวผมเองสัมภาษณ์แค่รอบ coding เลยศึกษามาแค่นี้ 5555 ขั้นตอนการเตรียม resume หรือว่าการเขียน cover letter ก็คือไม่รู้อะไรเลย ปกติพวกนี้เป็นกระบวนการของทาง HR เค้า เราไม่ก้าวก่าย
ความสามารถในการเรีนยรู้ เริ่มจากเด็กฝึกงาน คำตอบส่วนใหญที่ได้ก็คือ เค้าจะดูว่าคนๆนี้ มีความสามารถในการเรียนรู้แค่ไหน เนื่องจากว่าเค้าต้องการคนที่มาช่วยงานง่ายๆที่ไม่มีเวลามาทำกัน และเด็กฝึกงานจะอยู่กันไม่นาน แค่สองหรือสามเดือน เพื่อให้ได้ผลลัพธ์จึงต้องเป็นคนที่เรียนรู้เร็วพอสมควร ไม่งั้นทำไม่เสร็จ ครึ่งๆกลางๆ กลายเป็นว่าที่ลงทุนไปกับน้องฝึกงานก็ไม่ได้ใช้อีก สิ่งที่ใช้วัดเรื่องนี้ก็คือ คุณเคยทำงานที่ไม่ใช่การบ้านหรือโปรเจคหรือไม่ เพราะการจะทำอะไรพวกนี้ได้ 75% เป็นความรู้ที่ไม่ได้มีอยู่ในห้องเรียน ศึกษาเอาเองทั้งนั้น ถ้าทำออกมาแล้วมีผลงานที่ใช้ได้ ก็คือการันตีได้ระดับหนึ่งแล้วว่าคุณมีปัญญาเรียนรู้ด้วยตัวเองในระดับหนึ่ง ไม่ต้องมานั่งประกบคอยบอกคอยสอน ทุกคนไม่ว่างมาช่วยตลอดเวลา
เชาว์ในการแ้กปัญหา พวกนี้จะเรียกว่าเซนส์ของโปรแกรเมอร์ก็ได้ ปัญหาหนึ่งปัญหามีวิธีแก้หลากหลาย การที่มีเชาว์ที่ดีหมายถึงสามารถคิดล่วงหน้าได้ ว่าโซลูชั่นของเราที่เอามาใช้ อาจจะติดปัญหาตรงไหนบ้างหรือเปล่า ป้องกันแก้ไขยังไงดี พวกนี้จะทดสอบได้จากการเลือกวิธีที่จะใช้แก้โจทย์ที่ให้ไป สำหรับน้องๆขั้นเริ่มต้น เราเองก็ไม่ได้คาดหวังว่าจะตอบถูกทั้งหมดในทีแรก อาจจะเริ่มจากวิธีบ้านๆ ถึกๆ ก่อนก็ได้ เพื่อใช้แก้ปัญหา แล้วดูว่าเวลาที่ให้ตัวอย่างอินพุทอย่างอื่นไป วิธีของเราจะยังใช้ได้อยู่หรือเปล่า ถ้าใช้ไม่ได้ ไอเดียใหม่คืออะไร หรือว่าการให้คำใบ้ไป จะนึกคำตอบออกมาถูกทางหรือเปล่าแค่นั้น</description></item><item><title>บทที่ 0 - สมควรเสียเวลาไหม</title><link>https://blog.sermtape.com/posts/sql-for-non-programmer/0-introduction/</link><pubDate>Tue, 03 Aug 2021 23:00:00 +0700</pubDate><guid>https://blog.sermtape.com/posts/sql-for-non-programmer/0-introduction/</guid><description>บทนำ พักหลังๆมานี้ มีคนรู้จักหลายคนอยากเริ่มทำงานเกี่ยวกับ analytic พวกนี้ ซึ่งส่วนมากไม่ได้มีพื้นฐานทางด้านเขียนโปรแกรมมาก่อน บวกกับเร็วๆนี้จะมีสอนกลุ่มเล็กๆ ให้กับคนที่รู้จักกัน เลยอยากจะมาเรียบเรียงไว้ก่อน เขียนทิ้งไว้ในนี้ก็น่าจะเป็นประโยชน์กับคนอื่นในวันข้างหน้าได้ บางคนอาจจะถูกส่งมาที่นี่โดยไม่รู้อะไรเลย ก็เลยจะพยายามอธิบายให้เข้าใจมากที่สุดโดยโยงๆ เข้ากับสิ่งรอบตัว
รู้แล้วได้อะไร บางคนอาจจะกำลังตัดสินใจอยู่ว่าจะเริ่มศึกษาหรือไม่ อาจจะเพราะเห็นใน Job description หรือคนรู้จักแนะนำมา อยากจะให้ลองนึกแบบนี้ ว่าคุณเคยเจอปัญหาแบบนี้ไหม ต้องเมลไปหาไอทีให้ช่วยดึงข้อมูลให้หน่อย ข้อมูลลูกค้า สินค้า รายการขาย สรุปต่างๆนาๆ คุณอาจจะโชคดีที่บริษัทคุณใช้ระบบ ERP อยู่แล้ว อาจจะมีรีพอร์ทกึ่งสำเร็จรูปให้ใช้ บางครั้งที่เฉพาะเจาะจงมากๆ เค้าก็อาจจะไม่มีตัวเลขให้ ต้องรอครึ่งค่อนชั่วโมงกว่าจะได้ข้อมูลออกมา จะดีแค่ไหนถ้าระบบรองรับการสคริปสำหรับการดึงข้อมูลนี้ และเราสามารถทำเองได้ อย่างน้อยก็คือส่งสคริปให้ไอทีดึงออกมาให้ได้
หรือคนที่อยากจะทำด้าน ai สิ่งนี้ก็เป็นพื้นฐานที่ควรจะมี เพราะการที่จะคำนวณอะไรได้ เราก็ต้องมีข้อมูลอินพุทป้อนเข้าไปก่อน ซึ่งข้อมูลส่วนใหญ่นั้นจะถูกเก็บไว้ใน database มันจะช่วยให้พวกคุณสามารถเอาข้อมูลออกมาได้แบบที่ต้องการเลย
คำเตือน สำหรับบางที่ ตัวฐานข้อมูลของเค้าก็ไม่ได้รองรับการค้นหาแบบ sql ทำใจไว้ได้เลยว่าอาจจะไม่ได้ใช้ แต่โดยพื้นฐานนั้นก็คือใช้คอนเซปคล้ายๆกัน คือเอาข้อมูลจากไหน ฟิลเตอร์ด้วยอะไร จะรวมข้อมูลเป็นกลุ่มหรือเปล่า แบ่งด้วยอะไร เอาค่าอะไรออกมา</description></item><item><title>เราเรียนเขียนโค้ดไปทำไม</title><link>https://blog.sermtape.com/posts/why-programming/</link><pubDate>Sat, 23 Jan 2021 14:22:00 +0700</pubDate><guid>https://blog.sermtape.com/posts/why-programming/</guid><description>เมื่อเพื่อนอยากทำแอพการศึกษา เมื่อคืนก่อนเพื่อนสมัยมัธยมคนหนึ่งก็ติดต่อมาปรึกษา อยากทำโซเชียลมีเดียเพื่อการแนะแนวการศึกษา ฟังแล้วก็มีความคล้ายกับโปรเจค Lightstone ที่เราเคยคิดจะทำเมื่อนานมาแล้ว(เทแล้ว) ก็บอกไปว่าตอนนี้คืองานล้นมือมาก แต่เราสามารถสร้าง community ไปก่อนพลางๆ ได้ แล้วเมื่อแพลทฟอร์มเราพร้อม การจะย้ายคนเข้ามาเพื่อความสะดวกในการถาม-ตอบ หรือการค้นหาอาจจะเป็นหนทางที่ดีกว่า นายเพื่อนคนนี้จึงเริ่มทำการรวบรวมข้อมูลของสาขาวิชาต่างๆ จึงเกิดคำถามกับผมว่า เราเรียนเขียนโค้ดไปทำไม ถ้ามีน้องๆมาขอคำปรึกษาหรือแรงบันดาลใจ จะตอบเค้าไปว่าอย่างไร ตอนนั้นเราก็ตอบไปสั้นๆ แต่ก็คิดได้ว่า มาเขียนยาวๆแบบมีรายละเอียดไว้ตรงนี้ดีกว่า
เรียนเขียนโค้ดไปทำไม ตอบแบบสั้นๆเลยก็คือ รวยครับ เนื้อหอมสุดๆ แต่ถ้าพูดถึงว่าคนที่ไม่ได้อยากเป็นโปรแกรมเมอร์ หรือเรียนแล้วไม่เข้าใจ ก็จะคิดแค่ว่าไม่เเห็นจำเป้นเลย แต่ว่าการเข้าใจวิธีคิดแบบคอมพิวเตอร์ต่างหาก คือใจความสำคัญของวิชานี้ คอมพิวเตอร์ไม่มีหัวใจ ไม่มีอารมณ์ใดๆ คุณสั่งมันทำงานยังไงมันก็ทำงานได้อย่างนั้น ถ้ามันจะไม่ดีก็อยู่ที่คนสั่งล้วนๆครับ ซึ่งถ้าหากคุณเข้าใจมันแล้ว คุณจะใช้งานมันได้อย่างมีประสิทธิภาพมากขึ้น ส่วนตัวผมคิดว่าในอนาคตอันใกล้นี้ ความสามารถการเขียนโค้ดก็จะเป็นสิ่งที่ทุกคนรู้และทำได้โดยพื้นฐาน เหมือนกับการใช้เตาอบไมโครเวฟหรือการใช้หม้อหุงข้าว ส่งผลให้แอพพลิเคชันต่างๆสามารถรับอินพุทหลากหลายได้มากขึ้น ซึ่งเราที่เข้าใจสิ่งนี้ก็จะไม่ตกยุคและสามารถใช้เครื่องมือใหม่ๆเหล่านั้นทุ่นแรงได้มหาศาล
หัวใจของการคิดแบบคอมพิวเตอร์ สิ่งที่เราควรจะได้จากวิชานี้ก็คือ การคิดอย่างเป็นระบบลำดับขั้นตอน เพื่อใช้สิ่งที่มีอยู่แล้วมาประกอบกันให้ทำงานได้อย่างที่เราต้องการ ยกตัวอย่างเช่น ทำ A ก่อนจึงจะได้ X ที่พร้อมจะเอาไปใส่ B จากนั้นทำอีก Y รอบ จนกว่าจะได้ C เป็นต้น
การทำงานตามลำดับ การตัดสินใจจากเงื่อนไข การทำซ้ำ เพียงแค่เราคิดล่วงหน้า และวางแผนได้ ก็ถือว่าเราประสบความสำเร็จกับการเรียนวิชานี้แล้ว โรงเรียนหรือครูเองก็ควรจะใช้สิ่งนี้ในการตัดสินเกรดเหมือนกัน ส่วนคำสั่งโปรแกรมอะไรพวกนั้น ผมคิดว่ามันเป็นวิธีที่จะสื่อสารให้เราเข้าใจเรื่องพวกนี้จากการลงมือทำได้ดีที่สุดแล้ว
เมื่อความสามารถของมนุษย์มากขึ้น อินเตอร์เฟสก็ลดลง ผมจะยกตัวอย่างการพัฒนาที่ผ่านมา ของสาขาวิชาชีพต่างๆ เพื่อให้เห็นภาพมากขึ้น ซึ่งส่วนใหญ่คือการ preset กระบวนการใดๆไว้ เพื่อใช้ภายหลังแบบง่ายๆ มีเซนเซอร์ตรวจสอบเงื่อนไข และทำซ้ำจนเกิดผลลัพธ์ที่ต้องการ</description></item><item><title>2020 year review</title><link>https://blog.sermtape.com/posts/2020-year-reivew/</link><pubDate>Fri, 01 Jan 2021 12:26:00 +0700</pubDate><guid>https://blog.sermtape.com/posts/2020-year-reivew/</guid><description>2020 ผ่านไปแล้ว ประเดิมบทความแรกของปี เนื่องจากปีที่แล้วไม่ได้อัพบล็อกเลย เพราะผลัดวันมาทำหลังปีใหม่ยังไงล่ะ
เป้าหมายเดียวของการทำงานหลังเรียนจบ ตั้งแต่เรียนจบมา มีเป้าหมายหลักอย่างเดียว คือต้องเป็นซีเนียร์และมีเงินเดือนถึงตัวเลขที่ตั้งใจไว้ภายในห้าปี ทีแรกหลังจากทำงานครบห้าปีปรับเงินเดือนช่วงเดือนกุมภา ก็ไม่ได้ขึ้นตำแหน่ง เงินก็เลยไม่กระโดด แต่ได้มาปรับรอบพิเศษตอนเดือนเจ็ด ขอบคุณคุณแฟนที่ผลักดันและเป็นกำลังใจให้เราสู้ ภูมิใจกับความสำเร็จนี้มากๆ ได้ทั้งเงิน ได้ทั้งตำแหน่ง หน้าที่ความรับผิดชอบก็เยอะขึ้น ก้าวสู่ความเป็นผู้ใหญ่ไปอีกขั้น
เรื่องเนื้องาน สิ่งที่ได้ทำเพิ่มขึ้นคือต้องมองภาพใหญ่มากขึ้น คิดถึงระบบโดยรวม การเชื่อมต่อกันของแต่ละส่วนจะทำยังไง ส่วนเรื่องทีมก็ได้เริ่มเข้ามาทำสกรัมมาสเตอร์ เข้ามาประชุมกับยูสเซอร์เพื่อแก้ไขปัญหาต่างๆ ยอมรับว่าหลายอย่างยังทำได้ไมดี ต้องขอบคุณเจ้านายกับเจ๊หัวหน้าทีมและพี่ๆน้องๆทุกคนที่ช่วยกันจนผ่านมาได้ ปีนี้เราได้เรียนรู้เกี่ยวกับระบบ AR มาขึ้นเยอะ การลงบัญชีต่างๆ การต่อรองเพื่อหาจุดที่ยอมรับได้จากการ Migrate ขึ้นระบบใหม่ หลายๆอย่างเราประเมินได้ต่ำกว่าความเป็นจริงมาก data quality เป็นเรื่องที่จัดการยากจริงๆ
ปีนี้ได้งานนอกมาเพิ่มอีกสองสามงาน ที่น่าสนใจก็มีทำเกมหนึ่งงาน ถือว่าสนุกดีเพราะไม่ได้ทำเกมมานานมากแล้ว ได้ใช้ Phaser.js เป็นเกมจับผิดเล็กๆทำนอกเวลาประมาณสามสัปดาห์ ใครอยากเล่นไปลองได้ เดี๋ยวจะแปะลิงค์ไว้ข้างล่าง ส่วนงานนอกอันอื่นก็เป็นทำเว็บเหมือนเดิม แตกต่างกันตรงที่คราวนี้เป็นงานเล็ก เลยลองหัดใช้ firebase แบบจริงจัง ปรากฏว่าก็ live ได้ไม่มีปัญหาอะไร ไอ้พวกเว็บทำแล้วทิ้งเนี่ยชอบมาก เพราะเราสามารถแฮคทุกอย่างได้เพื่อให้งานเสร็จ ใช้เสร็จก็ปิดทิ้งได้เลย ไม่ต้องเผื่อต่อเติมอะไรมาก พอได้ค่าขนมมาให้ชื่นใจหน่อย
เงินทองของต้องเก็บออม เปิดประเดิมโควิดปีนี้ทำตลาด SET circuit break ไปสองรอบติดๆกัน เรากับแฟนเลยคิดว่านี่เป็นจังหวะที่ดีในการเริ่มเข้าตลาดเปิดพอร์ทกัน ก็เป็นการออมเงินอีกทางหนึ่งที่ดีเหมือนกัน สรุปสิ้นปีรวมผลประกอบการได้ประมาณ 4% ถือว่าไม่เลวสำหรับมือใหม่ แต่แฟนผมทำกำไรได้มากกว่านั้นเยอะ เลยฝากเงินแกไปจัดการให้ซะเลย ยอดเยี่ยม นอกจากนี้ยังได้หัดอ่านงบการเงิน ข่าวเศรษฐกิจรอบโลก รู้สึกเป็นคนฉลาดขึ้นนิดนึง</description></item><item><title>2019 year review</title><link>https://blog.sermtape.com/posts/2019-year-review/</link><pubDate>Tue, 31 Dec 2019 23:47:00 +0700</pubDate><guid>https://blog.sermtape.com/posts/2019-year-review/</guid><description>2019 ปีเปิดโลก Hightlights ได้หัดใช้ sparks ซื้อ nintendo switch ซื้อมือถือใหม่ อาม่าเสีย ใช้เน็ตรายเดือน หัดขับรถ หัดแต่งตัว มีความรัก การงาน งานประจำ เปิดศักราชด้วยการย้ายมาทีมใหม่ ได้เป็นหนูทดลองใช้ spark ในการทำงานของทีม ผลลัพธ์เป็นที่น่าพอใจ มีข้อดีข้อเสียที่แตกต่างกันไป อย่างตัวนี้เราไม่ต้องกังวลเรื่องขนาดของข้อมูลเลย แต่ว่าในการทำงานบางอย่างอาจช้ากว่า ถ้าเทียบกับ sql ที่เคยใช้ หลายๆอย่างยังไม่ค่อยสมบูรณ์ ปีนี้ทำงานไม่ค่อยได้ตามคอมมิท เพราะเรามัวแต่นั่งทำซัพพอร์ทเอง ทุกคนบอกว่าให้แชร์ แต่สุดท้ายแล้วทุกอย่างก็รีบหมด ก็เลยทำเองมันทุกอย่างเลย ทีแรกกะว่าจะได้โปรโมทปีนี้ แต่สุดท้ายก็ไม่ โอกาสหลายๆอย่างยังไม่อำนวย อาจเพราะเราไม่ค่อยแสดงความคิดเห็นเท่าที่ควร จะพยายามพูดมากกว่านี้นะปีหน้า
งานนอก บอกลากับงานที่ไม่ได้ตัง 55555 ของที่ควรจะเสร็จปีนี้ก็ไม่เสร็จ รื้อทำใหม่ด้วยความเดือดดาล มีโอกาสได้ใช้ material UI, postgressql, react hook จนปัจจุบันนี้ก็ยังไม่เห็นวี่แววว่าจะเสร้จเร็วๆนี้
อยากทำของตัวเองบ้างแล้ว
งานฝิ่น ไม่ได้ทำอะไรเลยปีนี้ ด้วยงานนอกและความขี้เกียจล้วนๆ พยายามจะเล่น Game builder วาดๆดีไซน์กฏกับระบบไว้คร่าวๆแล้ว ก็ติดเกมแล้วเลิกไปเฉยๆ ก็คงไม่ได้กลับไปทำต่ออีกแล้วแหละ
สังคม ออฟฟิศ หลังจากที่ได้ย้ายทีมมานี่ สิ่งหนึ่งที่แตกต่างอย่างเห็นได้ชัดเลยคือเรื่องภาษา ทีมใหม่นี้มีฝรั่งกับคนไทยครึ่งๆเลย ทำให้ได้ใช้ภาษาอังกฤษมากกว่าแต่ก่อน รวมทั้งยังได้แลกเปลี่ยนวัฒนธรรม ประสบการณ์ และความคิดเห็นกับพวกเค้าอีกด้วย เรื่องอาหารก็เป็นอีกเรื่องที่ค่อนข้างยากเวลาเลี้ยงทีมเหมือนกัน จะพยายามหนิดหนมกับทีมให้มากขึ้น ฝึกภาษาอังกฤษให้คล่องกว่านี้</description></item><item><title>https ด้วย certbot บน express</title><link>https://blog.sermtape.com/posts/certbot/</link><pubDate>Sun, 08 Sep 2019 17:30:00 +0700</pubDate><guid>https://blog.sermtape.com/posts/certbot/</guid><description>HTTPS ด้วย certbot บน express พอดีว่าพักหลังๆได้เซทเซิฟเวอร์แล้วต้องทำ https พอจะมาทำอีกรอบก็ลืมไปแล้วว่าต้องทำอะไรบ้าง เลยจัดไว้ในนี้เลยละกัน เผื่อลืม
install certbot ก่อนจะทำการสร้าง certificate ก็ต้องดาวน์โหลด certbot มาใช้ก่อน เพื่อเป็น Agent ในการยืนยันโดเมนและเซิฟเวอร์ของเรา ติดตั้ง epel (extra packages for enterprise linux), yum-utils และสุดท้าย พระเอกของเรา certbot
~$ yum install epel-release ~$ yum install yum-utils ~$ yum install certbot แล้วเว็บเซิฟเวอร์เราล่ะ ด้วย ACME protocol ที่ agent ตัวนี้ใช้นั้น ต้องใช้ http server ในการยืนยันด้วย แน่นอนว่า certbot เองก็รู้ดีว่าเราขี้เกียจกันขนาดไหน เพียงแค่เรารันด้วย --standalone โหมด http server ก็จะถูกเปิดขึ้นใช้เฉพาะกิจเพื่อการยืนยันโดยเฉพาะ จากนั้นก็กรอกรายละเอียดสำหรับ Public key ของเรา เป็นอันเสร็จสิ้น
~$ certbot certonly --standalone แต่ถ้ามีเซอร์วิสรันที่พอร์ท 80 อยู่แล้วก็ต้องปิดไปก่อน เพราะบอทของเราจะใช้ แต่ถ้าปิดไม่ได้จริงๆก็ให้ใช้แบบ webroot ยืนยันแทน ก็คือให้ยืนยันผ่านทาง static path ของเราที่สร้างขึ้นนั่นเอง</description></item><item><title>2018 year review</title><link>https://blog.sermtape.com/posts/2018-year-review/</link><pubDate>Sat, 29 Dec 2018 17:24:00 +0700</pubDate><guid>https://blog.sermtape.com/posts/2018-year-review/</guid><description>ปีนี้ก็เติบโตขึ้นอีกนิด ในปีนี้มีเรื่องที่ร่างไว้สองสามเรื่องว่าจะเขียนลง แต่สุดท้ายก็ได้แค่สรุปปลายปีเหมือนเดิม ปีนี้สำหรับเรายกให้เป็นปีแห่งการสื่อสารเลยละกัน ได้คุยงานเยอะมาก
TL;DR งานประจำได้ทำอะไรที่แตกต่างไปจากเดิม วิเคราะห์ปัญหา เสนอแนวทางแก้ไข ได้เป็นคนดำเนินการประชุมบ่อยครั้งขึ้น งานนอกไม่มีงานย่อยเลย ได้งานใหญ่ๆมาสองงาน ทำกันยาวๆสิ้นปีก็ไม่เสร็จ จริงๆอาจจะเพราะเราช้าเอง เป็นคนเหงา ใครชวนไปกินไหนไปหมด ลงทุนสม่ำเสมอตลอดปี อีกไม่นานคงจะซื้อทีมฟุตบอลได้ละ ได้ไปเดทกับสาวแล้ว ฮูเร่ peak mmr = 3400 ก่อนลงยาวๆแล้วไปติดเกมอื่น ฝันว่าโดนฝังแล้วตื่นมาขยับตตัวไม่ได้เป็นครั้งแรกในชีวิต การงาน งานประจำ ปีนี้เปิดตัวได้สวย ได้ย้ายทีมเลยได้ทำอะไรใหม่ๆมากขึ้น หลักๆก็ Scala แล้วยังได้ set up teamcity กับ puppet ด้วย ได้ความรู้ linux เพิ่มขึ้นอีกนิดหน่อย แล้วช่วงปลายปีก็ได้ย้ายไปจับโปรดักใหม่อีกอันนึง ทำให้เรามองเห็นภาพรวมของระบบมากขึ้น เข้าใจการเดินทางของ data ในองค์กรเรา ว่าใครหยิบอะไรไปทำแล้วส่งให้ใคร ได้ติดต่อสร้างงานสร้างอาชีพให้ทีมอื่นพอสมควร นัดประชุมอธิบายปัญหา เสนอแนวทางแก้ไข ด้วยงานนี้เราเลยรู้สึกว่าเราได้ทักษะการสื่อสารมามากขึ้นพอสมควรเลย จากที่เคยคิดว่าจะทำที่นี่แค่ปีเดียว จนปีนี้ก็ยังไม่ได้ไปสัมภาษณ์ที่ไหนเลย การย้ายทีมกับย้ายงานก็มีความคล้ายกันอยู่นะ เพราะเราต้องเข้าไปเรียนรู้ใหม่ทุกอย่างเลย โปรดัก โปรเซส เทคโนโลยีสแต็ก แตกต่างกันอย่างเดียว คือเงินไม่ขึ้นแบบก้าวกระโดดแค่นั้นเอง
งานนอก ได้งานใหญ่แต่ต้นปี จากนายหน้าเจ้าเก่า งานนี้ก็ได้ลองทำอะไรที่ซับซ้อนขึ้นนิดหน่อย แต่เรายังเลือกใช้สแต็กเดิมเพราะคิดว่าเร็วสุดในการทำแล้ว งานนี้ต่างจากงานก่อนๆตรงที่เราเหมาตั้งแต่ต้นจนจบเลย ต้องขอขอบคุณ Cloud computing ทุกเจ้าเลย ถ้าไม่มีพวกนี้ งานคงจะติดขัดกว่านี้เยอะ ส่วนเรื่องสื่อสาร ก็ถือว่าได้คุยแบบเป็นการเป็นงานขึ้น เริ่มหัดใช้สมุดจดในห้องประชุมได้แล้ว</description></item><item><title>2017 year review</title><link>https://blog.sermtape.com/posts/2017-year-review/</link><pubDate>Fri, 29 Dec 2017 19:16:00 +0700</pubDate><guid>https://blog.sermtape.com/posts/2017-year-review/</guid><description>สิ่งที่เกิดขึ้นในปี 2017 ชีวิตก็ผ่านไปอีกหนึ่งปี ทีแรกแค่อยากจะสรุปสั้นๆแต่เห็นเพื่อนเขียนเป็นบลอกโพส แล้วก็อยากจะเขียนแบบละเอียดๆ ดูบ้าง
TL;DR ปีนี้ทำงานเยอะมากทั้งงานประจำ งานนอก งานฝิ่น และงานประกวด ความรู้ไม่ได้เพิ่มขึ้นเท่าไหร่ เพราะใช้แบบเดิมซะส่วนใหญ่ จะมีเปลี่ยนแปลงสแต็กนิดหน่อยในทุกๆงาน 1 side project per year challenge ที่ไม่เคยทำสำเร็จปีนี้ก็สำเร็จ ได้ไปหลายงานเลยทีเดียว
เรื่องงานสังคม เป็นครั้งแรกที่ออกงานสัมนาแล้วได้รู้จักคนเพิ่มากกขึ้น ในที่สุดก็เริ่มทำความรู้จักคนในงานได้แล้ว ก่อนหน้านี้ก็ไปคนเดียวกลับคนเดียวตลอด คนจากงานพวกนี้ก็ส่งผลกับชีวิตเราพอสมควรเลยทีเดียว
การเงินปีนี้ไม่มีอะไรพัฒนา ไม่กล้าลงทุนยังไงก็ไม่กล้าอยู่อย่างนั้น เป็นคนทำงานเพื่อเงินเหมือนเดิม กว่าจะได้ลองลงทุนก็ล่อไปเดือนธันวาจนได้
ความรักปีนี้คืบหน้าขึ้นกว่าก่อนหน้านี้ทั้งชีวิต เรากล้าทักทายคนมากขึ้น(ในเน็ตล่ะนะ) ถึงแม้จะไม่สมหวังเลยก็ตาม แต่ก็เป็นประสบการณ์ที่จะช่วยให้เราไม่พลาดในอนาคตได้ (ล่ะมั้ง)(ฮา)
การงาน งานประจำ ปีนี้เปิดมาด้วยการเข้าทำงานที่ใหม่ กับบริษัทข้ามชาติยักษ์ใหญ่ พนักงานกว่าพันคน ที่เราขอให้เพื่อนพาเรซูเม่เข้ามาสัมภาษณ์ เราเองก็ต้องขอบคุณเพื่อนแชมป์ไว้ด้วย ในส่วนของเทคโนโลยี ที่นี่ใช้ C# เราเองก็เคยใช้แค่หัดเขียนเกมสมัยปีสองปีสามแค่นั้นเอง เจอ M$ stack เป็นอะไรที่แปลกใหม่ที่สุดแล้ว Windows server, MS sql แค่นั้นเอง นอกนั้นก็ไม่ได้จับอะไรจริงๆจังๆ เราเป็นเฟืองตัวเล็กๆ ผิดกับที่ผ่านๆมา บริษัทคนน้อยๆ ได้ทำอะไรหลายอย่างดี
สังคมที่นี่ก็ดี มีคนหลากหลายมาก ทั้งอายุ เพศ เชื้อชาติ ศาสนา แต่สุดท้ายแล้วทีมที่เราทำงานด้วยกันจริงๆ ก็เป็นคนไทยเกือบทั้งหมดอยู่ดี ทีมที่เข้าไปอยู่มีแต่คนโตๆ แบบว่ามีครอบครัวมีลูกแล้วกันทั้งนั้น รูปแบบการทำงานก็ต่างจากคนหนุ่มสาวที่เราเคยร่วมงานมา</description></item><item><title>Code as request 2</title><link>https://blog.sermtape.com/posts/code-as-request-2/</link><pubDate>Mon, 03 Jul 2017 13:34:00 +0700</pubDate><guid>https://blog.sermtape.com/posts/code-as-request-2/</guid><description>Code as request 2 Every lunch time, my team will struggle finding place to have lunch. Everyone will ask each other &amp;ldquo;Where will we have lunch today?&amp;rdquo;, and most of us would say &amp;ldquo;anywhere&amp;rdquo;. We waste time here up to minutes a day. We have tried 3 approaches.
Line vote In Line application, there is a feature to create poll and let everyone in group vote the result. Sound great. But the pain is we have to create new poll + choices everyday we can&amp;rsquo;t reuse it and most of us also have no idea where should we have lunch.</description></item><item><title>ReactBKK 2.0</title><link>https://blog.sermtape.com/posts/react-bkk-2/</link><pubDate>Sun, 04 Jun 2017 10:30:00 +0700</pubDate><guid>https://blog.sermtape.com/posts/react-bkk-2/</guid><description>ReactBKK 2.0 มีโอกาสได้เข้าร่วมงาน ReactBKK 2.0 จัดที่ปทุมวัน โดยรวมถือว่างานจัดออกมาได้ดี เนื้อหาก็น่าสนใจ ตอนเช้าไปถึงก็เจอพี่ต๊อบอยู่หน้างานเลย เพิ่งเจอกันไปตอนงาน Golang ก็เข้าไปทักทายแล้วก็เข้างานไปกับพี่ต๊อบ รับเสื้อ ไซส์ L หมด เลยได้ XL มาแทน ก็ใส่ได้อยู่
พิธีเปิดงาน ก็มีอาจารย์มาพูดเปิดงาน ประชาสัมพันธ์งานต่างๆของทางคณะ ก็เป็นปกติที่ไม่น่าจะมีใครฟัง เราก็มองหาคนรู้จักไปเรื่อย จนพี่กุ้งที่นัดกันไว้ก็มาถึง จบพิธีเปิดพอดี ก็ตัดสินใจกันว่าจะไปห้อง Intermidiate กัน เดินลงบันได 7 ชั้น แล้วก็ขึ้นอีก 5 ชั้น
Scalable React app architecture โดยคุณ Zack Siri คนนี้พูดถึงเรื่องที่เค้าทำ SPA (Single page application) แล้วเจอปัญหาอะไรมาบ้าง แล้วแก้ยังไง ก็มาเล่าให้ฟังเป็นแนวทางในการแก้ปัญหากับของเราเอง
การวางโครงสร้างไฟล์เค้าเลือกที่จะวางเป็น App, Lib, Vendor
App เป็นโค้ดที่เค้าเขียนเองทั้งหมด ซึ่งข้างในก็จะแบ่งย่อยๆเป็น Page กับ Component อีกที Lib คือโค้ดที่เค้าเขียนเอง และสามารถใช้ซ้ำในโปรเจคอื่นๆ หรือโค้ดที่เอามาจากของโปรเจคอื่นๆได้ แบบพวก Component พื้นฐาน Vendor คือโค้ดที่เค้าไม่ได้เขียนเอง ส่วนนี้จะแตกต่างจาก node_modules แค่ว่ามันไม่มีให้ดาวน์โหลดใน npm หรือต้องการแก้ไขบางอย่างนิดหน่อย ต่อมาก็เป็นเรื่อง Config เค้าก็โหลด config ตาม environment ที่กำหนดตอนรัน</description></item><item><title>บทสนทนากับคนแปลกหน้า</title><link>https://blog.sermtape.com/posts/stranger-talk/</link><pubDate>Sat, 27 May 2017 21:30:00 +0700</pubDate><guid>https://blog.sermtape.com/posts/stranger-talk/</guid><description>บทสนทนากับคนแปลกหน้า ระหว่างที่กำลังเดินทางไปทำงานที่จุฬา แต่ว่ามีฝนตกหนักบวกกับนายจ้างยังมาไม่ถึงเพราะรถติด จึงมีโอกาสไปเดินเล่นในพารากอนเพื่อฆ่าเวลา ระหว่างที่เดินดูนั่นนี่ไปมา สุดท้ายก็หยุดยืนรออยู่หน้าประตู แถวนั้นมีคนยืนรอเพื่อนฝูงอยู่มากมาย เราก็คิดว่าจะคุยอะไรกับคนแปลกหน้าดี คิดแผนผังต้นไม้ของบทสนทนาขึ้นมาในหัว ว่าเราถามแบบนี้ เค้าน่าจะตอบมาแบบไหนบ้าง แล้วเราจะตอบกลับไปว่าอะไรดี คิดไปคิดมา สุดท้ายคนที่เค้ารออยู๋ก็มา แล้วก็เดินกันไป ก็เลยไม่ได้คุยสักที เราเคยตั้งเป้าหมายไว้ว่า เราอยากจะเป็นคนเปิดๆ คือเจอใครก็คุยไปเรื่อย คุยได้ทุกคน
พอรอนานๆก็เริ่มเมื่อยและหิว เลยลงไปกินข้าวที่ฟูดคอร์ทข้างล่าง ปรากฏว่าคนเยอะมาก เดินวนไปสองรอบกว่าจะได้ที่นั่ง ตอนที่เรานั่งก็มีอีกคนเข้ามานั่ง เราก็คิดในใจว่าเราควรจะชวนเค้าคุยสักหน่อย ฝึกพูดคุยกับคนอื่นบ้าง ก็ทำได้เหมือนเดิมคือแค่คิดๆบทสนทนาไว้ สุดท้ายพอเรากินเสร็จกำลังจะลุก เค้าก็ทักเราว่า คนจีนหรือเปล่า ก็เลยได้คุยกันยาวเลย เราก็ฟังเค้ารู้เรื่องบ้างไม่รู้เรื่องบ้าง ภาษาอังกฤษฟังพูดเราอ่อนแอสุดๆ จับใจความได้ว่ามาจากพม่า เป็นแอคเค้าท์เมเนเจอร์ มาคุยธุระที่ไทย แล้วก็คุยกันเรื่องเศรษฐกิจ เรื่องการเมือง เรื่องอุตสาหกรรมไอที ชีวิต สังคม วัฒนธรรม อาหารโชคดีทีเค้าก็อยู่บริษัทไอทีเหมือนกัน ก็เลยคุยได้หลากหลายหน่อย เพราะพื้นฐานความรู้ใกล้เคียงกัน สุดท้ายเค้าก็ขอคอนแทคเราไว้ แต่ว่ามือถือเค้าไม่มีคีย์บอร์ดภาษาไทย เลยเสิชชื่อเราไม่ได้ 5555555 ได้ชื่อเฟสบุคเค้ามา แต่พอเสิชชื่อเท่านั้นแหละ มีเป็นร้อยคนหาไม่เจอ แต่ก็ยังดีที่ได้นามบัตรมา เลยส่งเมลล์ไปหาให้เค้าแอดเรามาแทน
กลับมาก็มานั่งคิด ว่าชื่อเรามันออกเสียงยากสำหรับคนต่างชาติหรือเปล่าหว่า ที่ผ่านมาก็ไม่มีปัญหาการเรียกชื่อนะ อาจจะลองตั้งชื่อภาษาอังกฤษง่ายๆให้คนฝรั่งเรียกจะดีไหมนะ</description></item><item><title>โค้ดตามรีเควส</title><link>https://blog.sermtape.com/posts/code-as-requested/</link><pubDate>Sat, 13 May 2017 13:00:00 +0700</pubDate><guid>https://blog.sermtape.com/posts/code-as-requested/</guid><description>โค้ดตามรีเควส ก่อนหน้านี้ประมาณ 3–4 เดือนที่แล้ว พี่ที่เป็น marketing ที่ทำงานเก่า เค้าเคยรีเควสขอเครื่องมือสำหรับดึงข้อมูลจากโพสในเพจ จะเอามาสุ่มผู้โชคดี เราเคยทำสคริปลวกๆไว้ให้สมัยที่ทำงานด้วยกัน ตอนนี้ต่างคนต่างแยกย้ายกันไป เค้าก็อยากได้อีก ตอนนั้นกำลังร้อนวิชาอยากลองของใหม่เลยจัด Elixir บน windows สดๆเลย อ่านดอคไปเขียนไป ก็ยังงงๆกับ functional programming แต่สุดท้ายก็ได้แอพง่อยๆมาหนึ่งอัน เซฟรูปจากคอมเม้นทั้งหมด เราแค่ใส่ลิ้งของโพสนั้นไป แต่สุดท้ายแคมเปญนั้นก็ล่มไป เพราะติดปัญหาอะไรสักอย่างจากฝั่งเค้า ก็เลยไม่ได้เอาไปใช้อะไร
จากนั้นสองสามวัน เราก็นึกได้ว่า เราเอามันมาใช้ประโยชน์ได้นี่หว่า เราเคยอยากจะเซฟ meme จากคอมเม้นทใน 9gag กับ jod8riew เลยจัดเลย ได้รูปตลกๆมาเก็บไว้ในเครื่องจำนวนหนึ่ง ก่อนจะลบทิ้งไปเพราะไม่ได้ใช้รูปอยู่ดี
งานนี้เป็นงานแรกที่เราตั้งใจทำลงกิทฮับตั้งแต่แรก อยากมีโปรไฟล์เท่ห์ๆในกิทหับกะเค้าบ้าง ก็คิดไปเรื่อยๆว่า เราจะพัฒนาให้มันทำอะไรได้อีกดี จนเหตุการณ์หนึ่งเกิดขึ้นในนิวส์ฟีด สาวที่เราตามจีบอยู่ไปตอบคอมเม้นท์ใครบางคนในโพสโฆษณาของหนังจาก SF เรายิ่งสงสัยมากว่าตอบใคร จึงกดดูคอมเม้นท์ในโพสนั้น แต่ว่ามันยาวเหลือเกิน เราไม่สามารถหาได้ว่าเม้นท์ของเธอนั้นตอบใครกันแน่ เราจึงเขียนฟังก์ชั่นเพิ่มให้โปรแกรมนั้นเลย ให้อ่านคอมเม้นท์ทั้งหมด แล้วดูว่าคนชื่อนี้ตอบเม้นท์ไหน ใช้เวลาเขียนเพิ่มประมาณ 1–2 ชั่วโมง ก็รันโปรแกรมและไขข้อสงสัยไปได้ว่า เธอตอบเพื่อนของเธอ และเป็นเพื่อนผู้หญิงเสียด้วย เธอไม่มีชายอื่น แต่สุดท้ายเราก็จีบไม่ติดอยู่ดี โถ่ว 55555
จนสุดท้ายก็ได้พี่มาร์เกตติ้งคนเดิม มาขอให้เพิ่มฟีเจอร์ใหม่ ให้อ่านแชร์จากโพส พอทำเพิ่มไปปรากฏว่า graph api {post-id}/ อ่านด้วย app token ไม่ได้ ต้องใช้ admin login token ซึ่งเรารีบและขี้เกียจทำ จึงส่งข้อเสนอไปว่า เป็นรีแอคชั่นแทนได้ไหม พี่เค้าก็โอเคพอแทนกันได้ ก็ออกไฟล์ reaction.</description></item><item><title>HBD website for my bro</title><link>https://blog.sermtape.com/posts/hbd-my-bro/</link><pubDate>Sun, 07 May 2017 22:30:00 +0700</pubDate><guid>https://blog.sermtape.com/posts/hbd-my-bro/</guid><description>Happy birthday website for my bro Today (ุ6 May) is my older brother’s birthday. I have no present for him so I have an idea that it’s better to make something geek. When I was in grade 11, I have tried this once, at that time I tried to clone WC3 Dota map that has him as a hero but it failed. Now, I have more skill and experience, then I decided to make an easy static web.</description></item><item><title>ข้อมูลผู้เล่นแบบย่อในโปรเจค lightstone</title><link>https://blog.sermtape.com/posts/lightstone/lightstone-5/</link><pubDate>Sun, 07 May 2017 20:32:00 +0700</pubDate><guid>https://blog.sermtape.com/posts/lightstone/lightstone-5/</guid><description>ข้อมูลตัวละครแบบย่อในโปรเจค LightStone ผ่านมาจากวันหยุดแรงงาน สัปดาห์นี้ก็ได้วันหยุดอีกวันก็คือวันฉัตรมงคล ถึงแม้เค้าจะยกเลิกกันไปแล้ว แต่บริษัทเราเห็นใจพนักงานที่เล่นลายาวกันไปแล้วเลยไม่ยกเลิก ไปหักวันหยุดอื่นเอา ทำให้เราได้มีเวลาทำโปรเจค LightStone ต่ออีกหน่อย
เนื่องจากว่าวันศุกร์หมดไปกับเกม วันเสาร์หมดไปกับวันเกิดพี่ชาย เหลือวันเดียว เลยหาอะไรเล็กๆจุ๋มๆจิ๋มๆจากที่ออกแบบไว้ในกระดาษมาดู ส่วนที่น่าจะทำได้ไม่ยากก็น่าจะเป็นส่วนหัว ที่บอกข้อมูลตัวละครผู้เล่นแบบย่อๆ ว่าชื่ออะไร เป้าหมายคืออะไร มีรูปหนึ่งรูป แล้วก็เลเวลกับค่าประสบการณ์ ทำไปสักพักก็ติดเรื่องจะให้ Element มันชิดซ้ายกับชิดกว่าพร้อมกัน เหมือนจะจำได้ลางๆว่า float left right อะไรสักอย่าง ความพลาดก็คือ เราดันไปใช้ตัวนี้ display: float แล้วก็เลยไม่เวิร์ค เราก็พยายามเล่นท่าแปลกๆอีกสองสามท่า แล้วรู้สึกว่าไม่เวิค สุดท้ายเปิดกูเกิ้ล เราก็ได้เฉลยมาว่ามันคือ float: right แล้วปาฏิหาริย์ก็บังเกิด ทุกอย่างดูดีขึ้นมาทันที รูปเราตัดสินใจใช้เป็นไอคอนของอาชีพนั้นๆ ใส่ชื่อและอาชีพในฝันลงไป ปิดท้ายด้วยเลเวลด้านขวา ส่วนด้านล่างเป็นแถบค่าประสบการณ์ ลองดูหลายๆสีแล้ว สีนี้ดูเหมาะสมที่สุดในสายตาเรา ก็เลยจัดการคอมมิท และปิดงานในวันหยุดยาวของช่วงนี้ไป</description></item><item><title>ความคืบหน้าจากวันหยุดแรงงาน</title><link>https://blog.sermtape.com/posts/lightstone/lightstone-4/</link><pubDate>Wed, 03 May 2017 20:32:00 +0700</pubDate><guid>https://blog.sermtape.com/posts/lightstone/lightstone-4/</guid><description>ความคืบหน้าจากวันหยุดแรงงาน จากที่เคยเล่าไอเดียทำเกมสำหรับแนะแนวการศึกษาสำหรับนักเรียนไปแล้ว พอจะได้คำแนะนำจากเพื่อนๆ จากคุณหมอมาบ้าง ก็คิดว่าน่าจะลองทำโปรโตไทป์ง่ายๆดู ว่าจะออกมาประมาณไหน จะได้เห็นภาพมากขึ้น ซึ่งวันแรงงานนี้ก็เป็นช่วงหยุดยาวสามวันพอดี (ถึงจะหายไปวันนึงเพราะไปทำบัตรเอทีเอ็มก็เถอะ) เราก็เลยได้มีโอกาสลุยทำบางส่วนก่อน ที่ทำเสร็จไปก็คือ QuestView ที่จะเอาไว้แสดงว่า เราควรทำอะไรบ้าง มีบอกคะแนนและรายละเอียด ต่างๆว่าหัวข้อนี้จะเป็นทำได้อย่างไร เป็นสเต็ปๆไป หนึ่ง สอง สาม แล้วทีนี้ พอทำเสร็จ ก็จะมีให้กด Done พร้อมบันทึกว่ารู้สึกว่า ชอบไม่ชอบเพื่อใช้พิจารณาเส้นทางชีวิตตัวเองต่อไป
ส่วนข้อมูลที่จะนำมาใช้แสดงในส่วนนี้ คิดว่าจะทำแยกเป็นอีกตัวหนึ่ง น่าจะให้ผู้ใช้งานมาสร้างเควสและคอยโหวตกันเอง ส่วนเควสไหนจะผ่านไม่ผ่านก็ยังต้องคิดๆดูก่อนว่าสามารถทำอย่างไรได้บ้าง ไอเดียนึงก็คือเป็นอาจารย์มหาวิทยาลัย เป็นคนยืนยันเควสเข้าระบบ ก็ดูจะลำบากพวกเค้าเกินไป แต่ถ้าเป็นเควสจากชุมชนล้วนๆผมก็คิดว่าน่าจะควบคุมลำบาก ใครที่ผ่านไปมาอยากจะเสนอไอเดียก็ยินดีรับฟังครับ
หน้าตาสุดท้ายก็ออกมาประมาณนี้ ผมคิดว่า Semantic UI ก็ดูหรูหราดีนะ</description></item><item><title>แนวคิดเรื่องการแนะแนว</title><link>https://blog.sermtape.com/posts/guide-share/</link><pubDate>Mon, 01 May 2017 12:18:24 +0700</pubDate><guid>https://blog.sermtape.com/posts/guide-share/</guid><description>มาช่วยแนะแนวน้องๆกันดีกว่า คำถาม “เราอยากทำอะไรกันแน่” คงเคยเกิดขึ้นกับทุกๆคนในสักช่วงเวลาใดเวลาหนึ่งของชีวิต อย่างน้อยๆก็น่าจะเป็นช่วงที่ต้องเลือกคณะเข้ามหาลัยหรือเลือกสายตอนจบมัธยมต้น แม้กระทั่งบางคนตอนนี้ทำงานแล้วก็ยังมีคำถามแบบนี้ในหัวอยู่ หลายๆคนไม่รู้ว่าตัวเองชอบอะไร อยากเป็นอะไร ก่อให้เกิดปัญหาการเข้าเรียนผิดสายขึ้นมา บางทีคิดว่าใช่แต่มาไม่ใช่เอาตอนเรียนหรือตอนทำงานก็มีอยู่ไม่น้อยเลย
ผมคิดว่าเรามาช่วยกันให้ข้อมูลกับน้องๆกันดีกว่า ว่าสายที่เราเรียนเนี่ยมันเป็นยังไงกันแน่ จบออกมาทำงานแล้วเป็นยังไงบ้าง แล้วติดแฮชแท็ก แนะแนว ตามด้วยชื่ออาชีพ ชื่อคณะอะไรแบบนี้ก็ได้ เพื่อเป็นข้อมูลให้น้องๆประกอบการตัดสินใจ ว่าตัวเค้าพร้อมที่จะมาเจออะไรแบบนี้หรือไม่ เอาแบบวงในสุดๆได้ยิ่งดี
ตัวอย่างคำถามที่น่าสนใจ เรียน/ทำงาน กี่ปีแล้ว สิ่งที่ควรลองทำเพื่อทดสอบว่าเราชอบจริงไหม วิชา เนื้อหาที่เน้น เส้นทางการเรียน สิ่งที่ควรศึกษาเพิ่มเติม ข้อดี/ข้อเสีย ช่วงเงินเดือน จบใหม่/มีประสบการณ์ ความเข้าใจผิดๆเกี่ยวกับอาชีพ/คณะของคุณ คำแนะนำอื่นๆ อย่าลืมเปิดโพสเป็น Public ด้วยนะ น้องที่ Search มาเจอจะได้เข้ามาอ่านได้ ส่วนน้องๆเอง ถ้าอยากได้รายละเอียดเพิ่มเติมก็ลองส่งข้อความเข้าไปคุยดูก็ได้ครับ ผมว่าผู้ใหญ่หลายๆคนในวงการก็พร้อมจะแนะนำน้องๆอยู่แล้วครับ สู้ๆทุกคน</description></item><item><title>แอพตามฝัน</title><link>https://blog.sermtape.com/posts/lightstone/lightstone-1/</link><pubDate>Sat, 01 Apr 2017 21:00:00 +0700</pubDate><guid>https://blog.sermtape.com/posts/lightstone/lightstone-1/</guid><description>แอพตามฝัน หลังจากส่งงานให้ M Pictures ไป อะไรๆก็ดูเงียบเหงาไปหมด เหมือนจะได้ดีลใหม่แต่ก็โดนเท สงสัยเราคิดแพงไป แต่ถ้าจะให้ทำถูกกว่านี้ก็กลัวจะขาดทุน พอว่างหัวสมองก็คิดเรื่อยเปื่อย อยากทำอะไรเจ๋งๆให้เป็นตำนานดูสักครั้ง ไฟที่ได้จากการคุยกับคนเฝ้าบูท Social giver ในงาน startup ยังไม่ได้ดับไป เราก็เลยไปเปิดดูสมุดไอเดียว่า เราเคยอยากจะทำอะไรบ้าง แล้วอะไรที่มันพอจะเป็น Social enterprise ได้ ก็ค้นพบโปรเจคที่มีชื่อชั่วคราวว่า Gamify learning platform
ในไอเดียแรกที่จดไว้ก็คือ เป็นคล้ายๆกับ canvas.io หรือว่า google classroom แต่สิ่งที่แตกต่างคือ ผสมความเป็นเกมลงไป เช่น วิชาเป็นดันเจี้ยน การบ้านเป็นมอนสเตอร์ ข้อสอบเป็นบอส เควสตี้คืองานกลุ่ม ฟังดูดีมาก เลยหาข้อมูลเพิ่มเติม คนแรกที่จะคุยได้ก็คือ ไอ้เมฆ กษิดิษ คนนี้เคยหน้ากันมาตั้งแต่ประถม ไม่เคยคุยกันมันเป็นหัวหน้าห้องข้างๆ มต้นก็ย้ายมาที่เดียวกันแต่คนละห้องอยู่ดี มาได้อยู่ห้องเดียวกันตอนมปลายนี้เอง ที่บ้านมันเปิดโรงเรียนอยู่และตัวมันเองก็ทำงานด้านนี้ด้วย คิดว่ามันน่าจะมีข้อมูลที่อินไซด์พอสมควรเลยทีเดียว นัดไปสองสามครั้ง กว่าจะได้คุยสุดท้ายได้เป็นเฟสบุคคอลซะงั้น
หลังจากที่คุยกัน พบว่าโรงเรียนพวกนี้ เค้าจะมีระบบหลังบ้านให้ครูใช้งานอยู่แล้ว การที่เราจะเอาระบบอะไรพวกนี้ไปเพิ่มเนี่ย มันก็จะไปเป็นการเพิ่มภาระให้ครู ซึ่งแน่นอนว่าไม่มีครูคนไหนเอาด้วยแน่นอน แค่สอนกับทำเอกสารก็ยุ่งพอตัวแล้ว เลยเบนเข็มไปว่า ทำอะไรที่ไม่ต้องให้ครูใช้งาน เมฆก็เสนอมาว่า อาจจะเป็นเกมหน้าที่พลเมืองแบบของเกาหลีก็ได้ หรือว่าจะเป็นสื่อการสอนเป็นรายวิชาให้โรงเรียนห่างไกลไป ซึ่งเราคิดว่าตรงนี้มันสเกลลำบาก แค่เนื้อหาแต่ละบทแต่ละวิชาก็ยังต้องมีเกมดีไซน์ที่แตกต่างกันออกไปอีก
สรุปจึงได้ออกมาว่าเป็น แอพสำหรับช่วยนักเรียนแนะแนวว่า อยากเป็นอะไร อยากทำอะไร ควรจะต้องศึกษาอะไรบ้าง อะไรคือสิ่งสำคัญอะไรไม่สำคัญ เป็นเกมแนะแนวที่เน้นเป้าหมายไปที่เด็กมต้น ไอ้เมฆก็แนะนำเรามาว่าลองไปดูเรื่องเกี่ยวกับจิตวิทยาวัยรุ่นสักหน่อย การทำแบบสอบถามหาอาชีพที่เหมาะสมอะไรแนวๆนี้ ก็จบการปรึกษาไปที่ว่า เราจะทำเกมแนะแนวการศึกษา</description></item></channel></rss>